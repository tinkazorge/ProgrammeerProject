# ProgrammeerProject
Het doel van mijn app is entertainment; mijn idee is een point en click puzzelgame. Het verhaal is dat de gebruiker een kip speelt die gevangen zit in een legbatterij op de maan in een dystopische toekomst. Mijn plan is om later een kleine animatie te maken om het verhaal uit te leggen als ik daar nog tijd voor heb, maar voor nu begin ik gewoon met het maken van een werkend spelletje. In het eerste scherm loopt de avatar, die ik als het goed is vandaag zal hebben ontworpen met photoshop, rond in een gevangenisruimte. Je kunt andere kippen die er soortgelijk uitzien, met kleine veranderingen, aanspreken en een stuk of vier voorwerpen aanklikken. Met de voorwerpen kun je in de machinekamer komen en daar, na nog een puzzeltje, een ruimteschip bouwen. Daarmee vlieg je weg. Vervolgens zou ik de game willen uitbreiden door de kip steeds op de verkeerde planeten te laten landen voor dat hij de aarde met de vrije uitloop boerderij vindt, maar voorlopig begin ik hier nog even niet mee. Met pijltjestoesten op het scherm kun je het personage besturen. 

De game is op te splitsen in een aantal delen: ik zal beginnen met het creeeren van de background en de avatar en zorgen dat deze kan bewegen. Dan is er dee omgeving; de andere voorwerpen en personages en het interacten daarmee (zoals collision detection wanneer je bij een muur komt etc). Ten slotte moet ik het verhaal laten lopen en de puzzels implementeren, dus zorgen dat de juiste dingen gebeuren als je op bepaalde voorwerpen klikt. Dit zijn de features die de MVP definiëren. Een ander deel is nog het menu waarin dingen kunnen worden gekozen als nieuw spel. Ook moet ik nog kijken of ik tijd heb om een inventory te maken, of voorwerpen gewoon moet gaan slepen, en daarnaast is er natuurlijk muziek, opmaak en de uitbreidingen. 

Ik begon met zoeken naar tutorials van mensen die simpele game-implementaties hebben gemaakt. Een voorbeeld is een site waarop alleen een avatar wordt geïmplementeerd en de ruimte krijgt om overal heen te lopen (http://gamecodeschool.com/android/building-a-simple-game-engine/). Aan de hand van dit oort tutorials en klein problemen opzoeken wil ik stap voor stap de game in elkaar zetten. 


