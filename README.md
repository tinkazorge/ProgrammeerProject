# ProgrammeerProject
Het doel van mijn app is entertainment. Mijn idee is een point en click puzzelgame. Het verhaal is dat de gebruiker een kip speelt die gevangen zit in een legbatterij op de maan in een dystopische toekomst. Mijn plan is om later een kleine animatie te maken om het verhaal uit te leggen als ik daar nog tijd voor heb, maar voor nu begin ik gewoon met het maken van een werkend spelletje. In het eerste scherm loopt de avatar, die ik als het goed is vandaag zal hebben ontworpen met photoshop, rond op de "boerderij". Je kunt andere kippen die er soortgelijk uitzien, met kleine veranderingen, aanspreken en een stuk of vier voorwerpen oprapen. EÃ©n van de kippen vertelt dat er op aarde een vrije uitloop-boederij is waar kippen goed worden behandeld. Met de voorwerpen kun je in de machinekamer komen en daar, na nog een puzzeltje, een ruimteschip bouwen. Daarmee vlieg je weg. Vervolgens zou ik de game willen uitbreiden door de kip steeds op de verkeerde planeten te laten landen voor dat hij de aarde met de vrije uitloop boerderij vindt, maar voorlopig begin ik hier nog even niet mee. 

De game is op te splitsen in een aantal delen: ik zal beginnen met het creeeren van de background en de avatar en zorgen dat deze kan bewegen. Dan is er dee omgeving; de andere voorwerpen en personages en het interacten daarmee (zoals collision detection wanneer je bij een muur komt etc). Ten slotte moet ik het verhaal laten lopen en de puzzels implementeren, dus zorgen dat de juiste dingen gebeuren als je op bepaalde voorwerpen klikt. Een ander deel is nog het menu waarin dingen kunnen worden gekozen als nieuw spel. Ook moet ik nog kijken of ik tijd heb om een inventory te maken, of voorwerpen gewoon moet gaan slepen. 

Als API heb ik Unity 3 gedownload. Aangezien ik hier nog nooit mee heb gewerkt zou het natuurlijk kunnen dat het heel lang duurt om te ontdekken hoe het programma werkt en ik daardoor minder tijd heb vooor de daadwerkelijke game. Ik zal moeten proberen de game simpel te houden, in ieder geval om mee te beginnen.  


